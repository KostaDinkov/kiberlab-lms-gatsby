---
title: Какво е Gatsby
description: ""
type: video
order: 10
---

<Image src = "/img/astro.png" width="200px" height="200px"/>






Gatsby е генератор за статични уеб страници, който използва React за описването на потребителските интерфейси.

## Кога да изберем Gatsby 

За да се ориентираме по-добре дали генераторите на статични страници са подходящи за нашият следващ уеб проект, ще изброим
някои от предимствата и недостатъците на тези технологии.

### Предимства

1. Много бързо зареждане на страницата.

  Времето за зареждане на статични страници значително превъзхожда това, което е нужно за зареждане на динамични, сървърно генерирани 
в реално време страници.

2. Сигурност

  По природа, статичните сайтове не използват бази данни, което означава, че няма данни които да бъдат атакувани.

3. Хостинг

  Понеже сайтът е съставен изцяло от статични ресурси, хостването им е изключително лесно и евтино - дори безплатно 
  на платформи като [Github pages](https://pages.github.com/), [Netlify](https://www.netlify.com/) и др.

4. Без поддръжка

  Няма плъгини или фреймуърци и софтуер, които трябва да бъдат обновявани с цел производителност и сигурност.

5. Бързо създаване на съдържание

  Генераторите на статични сайтове могат да създават съдържание от множество ресурси. Тази страница например е генерирана от текстов файл,
  който използва Markdown синтаксис. Това означава, че създаването на съдържание става изключително бързо и лесно.

### Недостатъци

1. Сложно за непрограмисти

  Потребителите на генератори на статични сайтове трябва да разбират от програмиране и да могат уверено да работят с команди от терминала.

2. Без CMS

  Gatsby е популярен генератор на статични сайтове, но той не е CMS (Content Management System), като Wordpress например. Няма 
  админ зона, в която да бъде администриран сайта.

3. Публикуването на сайта изисква инструменти и код на вашия компютър

  Ако искате да публикувате ново съдържание, да направите ъпдейт на статичният сайт, трябва да го направите от компютър, който
  разполага със средата за разработка на проекта. Освен кода на самия проек, нужни са ни и инструменти като Node Js, удобен
  текстов редактор за уеб разработка и др. При Wordpress е нужен само браузър и достъп до интернет, като добавянето на информация
  или ъпдейта на сайта стават чрез администраторския панел на платформата.

4. Без WYSIWYG редактор

  Популярните CMS платформи, като Wordpress, Joomla и Drupal, разполагат с вградени текстови редактори, които поддържат богато 
  форматиране на текстовата информация, добавяне на медиа и др. Потребителят добавя и редактира информацията без да е нужно да разбира 
  от HTML или CSS, използвайки потребителски интерфейс с най-популярните инструменти за текстообработка. По този начин потребителят
  въвежда новата информация точно във вида, в който тя ще бъде представена в уебсайта. В Gatsby съдържанието най-често се пише или във JSX формат,
  който е смесица между HTML и Javascript, или в [Markdown](https://guides.github.com/features/mastering-markdown/) - текстов формат, 
  който използва само текстови символи и конвенции за подреждането им. Текстовите файлове, написани чрез Markdown, могат да се четат директно чрез обикновен
  текстов редактор, като по този начин не получаваме богато форматиране на текста. Най-често обаче Markdown файловете се интерпретират от 
  дадена система, в случая Gatsby и съдържанието се конвертира към HTML + CSS. Този файл е написан на Markdown и съдържанието му може да бъде видяно в 
  папка `src/topics/intro-to-kiberlab-lms-gatsby/lesson-1.mdx`. 

5. Без сървърни технологии

  Статичните сайтове не разчитат на сървърни технологии като PHP, Python или Node Js за да работят. Това обаче ограничава възможните 
  функционалности на системата.Например не можем да използваме форми за подаване на данни към сървъра - няма сървър и код, който да обработи 
  заявките.

## Заключение

Статичните сайтове са много добър избор, когато нуждите не са свързани с обработката на потребителска информация, използването на база данни
и нуждата от сървърни технологии. Добри кандидати за статични сайтове са блог сайтове, макретинг сайтове, сайтове за документация. 
