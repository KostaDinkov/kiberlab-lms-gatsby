---
title: Как Работи Този Проект
description: ""
type: exercise
order: 20
---


## Конвенции

Gatsby автоматично създава уеб страници от файлове, написани на JSX и поставени в директория `src/pages`.
Входната точка на проекта винаги е файл, с името  
`src/pages/index.js`.  
Ако например имаме файл с името  
`src/pages/about.js`  
Gatsby автоматично ще генерира статични ресурси за тази страница и пътят до нея ще бъде например:  
`localhost:8000/about`  
Ако адресът на нашият хостинг домейн е например:  
`www.kiberlab.net`  
тогава `index.js` страницата ще бъде достъпна на същият този адрес, а `about.js` страницата - на:  
`www.fiberlab.net/about`.

## Генериране На Страници от Markdown

Текущият проект е настроен автоматично да генерира уеб страници от Markdown файлове, които са поставени в директорията:  
`src/topics`


```
src/topics
  |
  |- topic 1
  |   |
  |   |- intro.mdx
  |   |- lesson.mdx
  |   |- execrise.mdx
  |   |- ...
  |
  |- topic 2
      |
      |- intro.mdx
      |- another-lesson.mdx
      |- another-video.mdx
      |- ...
```

Целта на проекта е да улесни създаването на документация, категоризирана по теми (topic). За да създадем нова категория или тема е нужно да направим
поддиректория в папка `src/topics`. Когато създаваме поддиректории, като например "topic 1" или "topic 2", Gatsby ще генерира индексно съдържание, 
намиращо се на страницата `localhost:8000/courses`. Там ще бъдат визуализирани всички тези категории стига да бъде спазена следната конвенция:

* Всяка поддиректория на `src/topics` представлява отделна тема, курс или категория - семантиката зависи от контекста на приложението на проекта.

* Всяка поддиректория, трябва да съдържа файл с име `intro.mdx`.

* Съдържанието на този файл трябва да започва със следните редове:

```
---
title: [Име на урока] // например "Въведение" или "Интродукция"
course: [Име на темата] // например "Въведение в Уеб Програмирането"
description: [Описание на темата] // текст описващ темата
imageUrl: [Адрес на изображение за темата] // ще се използва при генерирането на индекс на темите
type: [тип на урока] // едно от [reading, video, exercise, test]
order: [поредна номерация на урока] // използва се за сортиране на уроците по логическа последователност, задължително 0 за intro.mdx
---
```
Задължително в `intro.mdx` полето order трябва да е със стойност 0, и полетата title, course, description и imageUrl да имат
стойности.

Всеки следващ файл, който добавяме в дадена тема може да има произволно име, като разширението е задължително е md или mdx. 
Тези файлове представляват отделни уроци по темата и съдържанието им задължително започва с редовете посочени по-горе. 
Задължителните полета са title и order, като за момента description, imageUrl и course не се използват. 
Стойността по подразбиране за полето type е "reading" и се използва за генериране на иконки пред всеки урок в страничното меню.
Този файл например има стойност "exercise" за type и в страничното меню може да се види иконката с молив и лист.

Редовете в началото на всеки урок, демонстрирани по-горе са валиден YAML формат и са поставени задължително между три тирета.





