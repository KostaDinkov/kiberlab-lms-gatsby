---
title: Преди да започнем
course: Въведение в React (Демо)
description: ---Информацията е копирана от bg.reactjs.org--- React е JavaScript библиотека за построяване на потребителски интерфейси.Този урок е предназначен за хора, които предпочитат да учат чрез практика. Ако предпочитате да започнете с основните концепции, разгледайте нашето стъпка-по-стъпка ръководство. Може да откриете, че този урок и ръководството се допълват взаимно.
imageUrl: img/react-course-image.jpg
order: 0
type: reading
---

По време на този урок ще създадем малка игра. Може да се изкушите да го пропуснете, 
защото не създавате игри, но дайте му шанс. 
Техниките, които ще научите тук, са от основно значение за изграждането на всякакви приложения с React. 
Овладяването му ще ви помогне да разберете по-добре идеите зад библиотеката.

>### Съвет
>
>Този урок е предназначен за хора, които предпочитат да учат чрез практика. 
>Ако предпочитате да започнете с основните концепции, разгледайте нашето стъпка-по-стъпка ръководство. 
>Може да откриете, че този урок и ръководството се допълват взаимно.

## Урокът е разделен на няколко части:

Технически детайли ще ви даде инструменти, за да следвате урока.
Преглед ще ви научи на основите на React: компоненти, props и състояние (state).
Завършване на играта ще ви научи на най-често срещаните техники в работа с React.
Добавяне на “Time travel” ще ви даде по-задълбочено разбиране в уникалните страни на React.
Не е нужно да преминете през всички секции наведнъж, за да имате полза от урока. 
Опитайте се да стигнете докъдето можете - дори ако това е една или две секции.

Може да копирате кода, докато следвате урока, но препоръчваме да го въведете на ръка. Това ще ви помогне да развиете мускулна памет и да разберете добре въпросните примери.

## Какво ще правим?
В този урок ще разработим интерактивна игра tic-tac-toe с React.

Можете да видите завършения вариант тук: Краен резултат. 
Ако кодът за вас в момента е лишен от смисъл, или ако не сте запознати със синтаксиса, не се притеснявайте! 
Целта на този урок е да ви помогне да разберете React и неговия синтаксис.

Препоръчваме ви да прегледате играта на tic-tac-toe преди да продължите с урока. 
Една от функциите, които ще забележите, е че в дясната част на дъската има номериран списък. 
Този списък ви дава история на всички ходове, които са направени, и се актуализира с напредването на играта.

Можете да затворите tic-tac-toe примера, след като сте се запознали с него. Ще започнем от по-прост код в този урок. 
Следващата ни стъпка е да ви подготвим така, че да можете да започнете реализирането на играта.

## Предварителни стъпки
Ще приемем, че сте запознати с HTML и JavaScript. Трябва да можете да следвате такъв код, дори ако идвате от различен език за програмиране. Предполагаме също, че сте запознати с концепции за програмиране като функции, обекти, масиви и в по-малка степен - класове.

Ако искате да се запознаете с JavaScript, препоръчваме ви да прочетете това ръководство. Имайте предвид, че използваме и някои функции от ES6 - наскоро излязла версия на JavaScript. Например arrow функции, класове, let и const. Можете да използвате Babel REPL, за да проверите към какъв код се компилира показания ES6.